Pružný obojek k automatickému bazénovému vysavači Baracuda G2 Zodiac W69721.

Můj první výtvor v OpenSCADu. Tento díl se po devíti letech úplně rozsypal, v Mountfieldu už ho neprodávali, tak jsem se jej na základě jeho zbytků a části, ke které se připojoval, pokusil vymodelovat. Sice jsem později zjistil že původně vypadal trochu jinak: horní rantl byl mnohem delší a držel díky němu na baracudě bez šroubů (ty tam byly předány, když se rantl začal rozpadat), ovšem u vytištěného modelu se nedal ohýbat, takže by tam stejně být nemohl a jistí to ty šrouby. 

Po pár pokusných tiscích milimetrových plátů, jestli to zapadá ke zbytku, jsem to vytiskl celé v PETG na 3D tiskárně Průša MINI (obráceně, než je to vymodelováno, tj. rantlem dolů, nožičkama nahoru) se 100% výplní (váha cca 165g, čas tisku cca 14h) a sedělo to perfektně na obou stranách (na baracudě i se závojem). Pro jistotu jen stačilo zapilovat rohy nožiček, které vyšly ostřejší, a šlape to zas jak v první sezóně.
